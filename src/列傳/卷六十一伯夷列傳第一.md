#  卷六十一伯夷列傳第一  

<!-- toc -->

## 正文

<div class="heti heti--annotation">

**夫學者載籍極博，猶考信於六藝。詩書雖缺，然虞夏之文可知也。堯將遜位，讓於虞舜，舜禹之閒，岳牧咸薦，乃試之於位，典職數十年，功用既興，然後授政。示天下重器，王者大統，傳天下若斯之難也。而說者曰堯讓天下於許由，許由不受，恥之逃隱。及夏之時，有卞隨、務光者。此何以稱焉？太史公曰：余登箕山，其上蓋有許由冢云。孔子序列古之仁聖賢人，如吳太伯、伯夷之倫詳矣。余以所聞由、光義至高，其文辭不少概見，何哉？**

**孔子曰：「伯夷、叔齊，不念舊惡，怨是用希。」「求仁得仁，又何怨乎？」余悲伯夷之意，睹軼詩可異焉。其傳曰：**

**伯夷、叔齊，孤竹君之二子也。父欲立叔齊，及父卒，叔齊讓伯夷。伯夷曰：「父命也。」遂逃去。叔齊亦不肯立而逃之。國人立其中子。於是伯夷、叔齊聞西伯昌善養老，盍往歸焉。及至，西伯卒，武王載木主，號為文王，東伐紂。伯夷、叔齊叩馬而諫曰：「父死不葬，爰及干戈，可謂孝乎？以臣弒君，可謂仁乎？」左右欲兵之。太公曰：「此義人也。」扶而去之。武王已平殷亂，天下宗周，而伯夷、叔齊恥之，義不食周粟，隱於首陽山，采薇而食之。及餓且死，作歌。其辭曰：「登彼西山兮，采其薇矣。以暴易暴兮，不知其非矣。神農、虞、夏忽焉沒兮，我安適歸矣？于嗟徂兮，命之衰矣！」遂餓死於首陽山。**

**由此觀之，怨邪非邪？**

**或曰：「天道無親，常與善人。」若伯夷、叔齊，可謂善人者非邪？積仁絜行如此而餓死！且七十子之徒，仲尼獨薦顏淵為好學。然回也屢空，糟糠不厭，而卒蚤夭。天之報施善人，其何如哉？盜蹠日殺不辜，肝人之肉，暴戾恣睢，聚黨數千人橫行天下，竟以壽終。是遵何德哉？此其尤大彰明較著者也。若至近世，操行不軌，專犯忌諱，而終身逸樂，富厚累世不絕。或擇地而蹈之，時然後出言，行不由徑，非公正不發憤，而遇禍災者，不可勝數也。余甚惑焉，儻所謂天道，是邪非邪？**

**子曰「道不同不相為謀」，亦各從其志也。故曰「富貴如可求，雖執鞭之士，吾亦為之。如不可求，從吾所好」。「歲寒，然後知松柏之後凋」。舉世混濁，清士乃見。豈以其重若彼，其輕若此哉？**

**「君子疾沒世而名不稱焉。」賈子曰：「貪夫徇財，烈士徇名，夸者死權，眾庶馮生。」「同明相照，同類相求。」「雲從龍，風從虎，聖人作而萬物睹。」伯夷、叔齊雖賢，得夫子而名益彰。顏淵雖篤學，附驥尾而行益顯。巖穴之士，趣舍有時若此，類名堙滅而不稱，悲夫！閭巷之人，欲砥行立名者，非附青雲之士，惡能施于後世哉？**

</div>

## 注释

### 問題一：難道伯夷之前就沒人值得寫嗎？《伯夷列傳》爲什麽能排在第一呢？

這裏主要有兩個原因：

1. 和堯舜、吳泰伯一樣，伯夷叔齊是孔子（當然還有孟子）認證的聖人、仁人。
2. 和堯舜、吳泰伯讓天下類似，伯夷叔齊讓國行爲彰顯高風亮節。

《太史公自序》：

> 維昔黃帝，法天則地，四聖遵序，各成法度；唐堯遜位，虞舜不台；厥美帝功，萬世載之。作五帝本紀第一。
>
> 太伯避歷，江蠻是適；文武攸興，古公王跡。闔廬弒僚，賓服荊楚；夫差克齊，子胥鴟夷；信嚭親越，吳國既滅。嘉伯之讓，作吳世家第一。
>
> 末世爭利，維彼奔義；讓國餓死，天下稱之。作伯夷列傳第一。

![img](https://cdn.jsdelivr.net/gh/Rosefinch-Midsummer/MyImagesHost01/img/202309281644181.png)

![img](https://cdn.jsdelivr.net/gh/Rosefinch-Midsummer/MyImagesHost01/img/202309281705277.png)

### 問題二：學者説者和禪讓

考信：考而信之

> 堯將遜位，讓於虞舜，舜禹之閒，岳牧咸薦，乃試之於位，典職數十年，功用既興，然後授政。示天下重器，王者大統，傳天下若斯之難也。而說者曰堯讓天下於許由，許由不受，恥之逃隱。及夏之時，有卞隨、務光者。此何以稱焉？太史公曰：余登箕山，其上蓋有許由冢云。孔子序列古之仁聖賢人，如吳太伯、伯夷之倫詳矣。余以所聞由、光義至高，其文辭不少概見，何哉？

説者不等於學者！！！這裏其實是講「堯讓天下於許由，許由不受，恥之逃隱」的説法是無稽之談。

天下非一人之天下，乃天下人之天下。

> 萬章曰：「堯以天下與舜，有諸？」孟子曰：「否。天子不能以天下與人。」「然則舜有天下也，孰與之？」曰：「天與之。」「天與之者，諄諄然命之乎？」曰：「否。天不言，以行與事示之而已矣。」曰：「以行與事示之者如之何？」曰：「天子能薦人於天，不能使天與之天下；諸侯能薦人於天子，不能使天子與之諸侯；大夫能薦人於諸侯，不能使諸侯與之大夫。昔者堯薦舜於天而天受之，暴之於民而民受之，故曰：天不言，以行與事示之而已矣。」曰：「敢問薦之於天而天受之，暴之於民而民受之，如何？」曰：「使之主祭而百神享之，是天受之；使之主事而事治，百姓安之，是民受之也。天與之，人與之，故曰：天子不能以天下與人。舜相堯二十有八載，非人之所能為也，天也。堯崩，三年之喪畢，舜避堯之子於南河之南。天下諸侯朝覲者，不之堯之子而之舜；訟獄者，不之堯之子而之舜；謳歌者，不謳歌堯之子而謳歌舜，故曰天也。夫然後之中國，踐天子位焉。而居堯之宮，逼堯之子，是篡也，非天與也。太誓曰：『天視自我民視，天聽自我民聽』，此之謂也。」——《孟子·萬章章句上》

天子禪讓流程是「岳牧咸薦，乃試之於位，典職數十年，功用既興，然後授政」，不能想給誰就給誰。這是爲了「示天下重器，王者大統，傳天下若斯之難也。」理論上能繼承天子之位的肯定是舜這樣的得到諸侯擁護、掌握實權的重臣，不可能發生「恥之逃隱」這種事情。

### 問題三：改字解經

> 叔齊亦不肯立而逃之。國人立其中子。……伯夷、叔齊叩馬而諫曰：「父死不葬，爰及干戈，可謂孝乎？以臣弒君，可謂仁乎？」左右欲兵之。太公曰：「此義人也。」扶而去之。

＂叔齊亦不肯立而逃之。”中逃在敦煌本中寫成追。

“伯夷、叔齊叩馬而諫曰”中叩應該是扣。

改字解經不可取，除非真的有版本依據！！

![img](https://cdn.jsdelivr.net/gh/Rosefinch-Midsummer/MyImagesHost01/img/202309281703745.png)

### 問題四：伯夷和武王誰對誰錯呢？

各有各的義，只不過武王的行為盡美未盡善而已。

這也可以參考孔子的看法：

> 子謂韶，「盡美矣，又盡善也。」謂武，「盡美矣，未盡善也」。——《論語·八佾第三》

當然，武王只是和帝舜比未盡善。這顯然算不算對武王行爲的批評，只是時勢所迫的結果。

### 問題四：伯夷是否有怨？天道是否有報？

這篇列傳主要要解決下面兩個問題：

![img](https://cdn.jsdelivr.net/gh/Rosefinch-Midsummer/MyImagesHost01/img/202309281656662.png)

伯夷不怨，太史公也不怨。

蚤夭：比父母早去世都叫早夭

你這一生，到底要追求什麼？

![img](https://cdn.jsdelivr.net/gh/Rosefinch-Midsummer/MyImagesHost01/img/202309281723475.png)

孔子好什麽呢？好學。

後雕：不雕

下面的其指那個提出問題的人。

![img](https://cdn.jsdelivr.net/gh/Rosefinch-Midsummer/MyImagesHost01/img/202309281725939.png)

最後太史公反問“豈以其重若彼，其輕若此哉＂？

![img](https://cdn.jsdelivr.net/gh/Rosefinch-Midsummer/MyImagesHost01/img/202309281727414.png)

> 「君子疾沒世而名不稱焉。」賈子曰：「貪夫徇財，烈士徇名，誇者死權，眾庶馮生。」「同明相照，同類相求。」「雲從龍，風從虎，聖人作而萬物睹。」伯夷、叔齊雖賢，得夫子而名益彰。顏淵雖篤學，附驥尾而行益顯。巖穴之士，趣舍有時若此，類名堙滅而不稱，悲夫！
>
> 閭巷之人，欲砥行立名者，非附青雲之士，惡能施於後世哉？

稱：四聲，不是一聲。

強調君子要名副其實，而不是追求名聲大，因為好名者必作偽。

徇：以身從物

作：起而述作

### 歷史學家的責任

什麽叫成功？成功就是得到自己想得到的東西，就這麽簡單。

什麽叫天道之報？天報中有人力。

![img](https://cdn.jsdelivr.net/gh/Rosefinch-Midsummer/MyImagesHost01/img/202309282128654.png)

**善人有善報，依賴人的努力**。

歷史學家應該記載善人，讓後人知道善人的價值！

**這個世界，好人並不一定會有好報，但也正因為如此，明白了這個道理還繼續選擇做好人的人，才更值得尊敬。因為他們的出發點更純粹——既不是為了做好事隨之而來的利益，也不是為了做好事可以帶來的名望，相反甚至還可能因為做好事而性命不保——在完全沒有任何好處情況下的潔身自好，越發彰顯其偉大**。

### 韓愈《**伯夷頌**》

> 士之特立獨行，適於義而已。不顧人之是非，皆豪傑之士，信道篤而自知明者也。一家非之，力行而不惑者，寡矣；至於一國一州非之，力行而不惑者，蓋天下一人而已矣；若至於舉世非之，力行而不惑者，則千百年乃一人而已耳。若伯夷者，窮天地、亙萬世而不顧者也。昭乎日月不足為明，崒乎泰山不足為高，巍乎天地不足為容也！當殷之亡、周之興，微子賢也，抱祭器而去之；武王、周公聖也，從天下之賢士，與天下之諸侯，而往攻之，未嘗聞有非之者也。彼伯夷叔齊者，乃獨以為不可。殷既滅矣，天下宗周，彼二子乃獨恥食其粟，餓死而不顧。繇是而言，夫豈有求而為哉？信道篤而自知明也。今世之所謂士者，一凡人譽之，則自以為有餘；一凡人沮之，則自以為不足。彼獨非聖人，而自是如此。夫聖人乃萬世之標準也。余故曰：若伯夷者，特立獨行，窮天地、亙萬世而不顧者也。雖然，微二子，亂臣賊子接跡於後世矣。
> 


